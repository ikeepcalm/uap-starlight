---
title: Загальні вказівки для новачків
description: Список загальних вказівок для користувачів
sidebar:
  label: Початок
  order: 1
---

На цій сторінці ви знайдете основні і важливі для розуміння вказівки, які допоможуть вам в повноцінній орієнтації на сервері UAProject. Якщо ви не знайшли відповідь на своє питання, зверніться до адміністрації сервера, або на наш форум!


## Про що цей сервер?
Свій початок проєкт взяв у 2022 році, того часу повністю орієнтуючись на поняття так званого "приватного, повністю ванільного сервера", орієнтованого на україномовну аудиторію. Йшли часи, змінялися сезони, і сервер все дедалі відходив від ванільності, набираючи власних особливостей, механік, інновацій, але залишаючись вірним своїм корінням. Сьогодні UAProject - це унікальний проєкт, який поєднує в собі велику кількість різноманітних механік, інновацій, ігрових ролей, івентів, та інших цікавих речей, які роблять гру на сервері неповторною та цікавою

## Початок гри на сервері
Повернемося до теперішнього. Хоч сервер досі позиціонує себе як "приватний", потрапити у лави гравців сьогодні значно легше і швидше, ніж колись. Для цього вам потрібно виконати кілька простих кроків:
1. Увійдіть за допомогою Discord на наш сайт
2. Заповніть анкету / придбайте допуск
3. Дочекайтеся перевірки анкети
4. Під'єднайтеся до сервера

Вітаємо, ви готові до пригод!

## Час перевірки анкети
На ваше (і наше) щастя, механізм перевірки анкет досить швидкий та автоматизований. Зазвичай, ви отримаєте відповідь на свою анкету протягом 10-30 хвилин після її заповнення. Якщо ви не отримали відповідь протягом тривалого часу, зверніться до адміністрації сервера

## Якщо ви придбали допуск
Якщо ви придбали допуск, вам не потрібно заповнювати анкету. Все що нам потрібно - це ваш нікнейм на сервері. Після придбання допуску, ви отримаєте роль гравця на нашому Discord сервері, а також можливість під'єднатися до сервера

## Не вдалося під'єднатися до сервера
Причин може бути багато: від технічних проблем на сервері до проблем з вашим інтернет-провайдером. Переконайтеся, що ви використовуєте адекватний лаунчер, виберіть версію гри, яка підтримується сервером, перевірте ваше інтернет-з'єднання, перезапустіть гру, перезапустіть комп'ютер, перевірте статус сервера на нашому сайті або в нашому Дискорд-сервері

## Якщо у вас виникли проблеми
В першу чергу спробуйте знайти відповідь самостійно, використовуючи нашу вікіпедію та пошук. Якщо ви не знайшли відповідь на своє питання, зверніться до адміністрації сервера, або на наш форум. Ми завжди раді допомогти вам!